Ելանեք

Դու ծնուել ես մեծ հավատքից, երկիր Հայոց
Եւ երկնել ես քո պատմութեան ազգ Հայկազեան,
Չես տրուել երբեք աղետներին դաժան,
Նմանուել ես քո արծիվներին։

Զավակներդ գիր ու մատեան սիրել են միշտ,
Որ դառնան այր և իմաստուն խոհեմ քեզ պես,
Չեն եղել հոգսին գամված անօգ ու խեղճ
Եւ պաշտել են քեզ հոգով անկեղծ։

Ելանեք, անմեղ լոյսեր, որդիներ Հայաստանեան հողի,
Տարածեք կարօտ ու երգ Հայոց երկրում,
Մոռացեք արցունք ու վիշտ, Մեսրոպեան սուրբ խորհրդով օծուած,
Ելանեք հոգուց ձեր նոր երազ ու կեանք։

Դուք եղել էք, երեխաներ, միշտ երջանիկ
Եվ կրել եք թանկ հուշը ձեր նախնիների։
Մենք ուզում ենք, որ ընդմիշտ ուրախ ժպտաք,
Դուք մեր լոյս ու փարոս ու երազանք։

Երբ թախիծը, մեր զավակներ, ծիծաղ դառնա,
Ձեր աչքերը խենթ երգերով թող հեղեղուեն,
Մայր հողից է հասկը մեր աճում ցորնի
Նա կանգուն և ողջ պիտի լինի։

Ելանեք, անմեղ լոյսեր, որդիներ Հայաստանեան հողի,
Տարածեք կարօտ ու երգ Հայոց երկրում,
Մոռացեք արցունք ու վիշտ, Մեսրոպեան սուրբ խորհրդով օծուած,
Ելանեք հոգուց ձեր նոր երազ ու կեանք։

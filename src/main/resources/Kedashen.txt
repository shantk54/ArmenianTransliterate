Գետաշեն

Բազմել ես լեռներին, ունես հազար շեն,
Արծիւների բույնն ես չքնաղ Գետաշեն,
Բարբարոս ցեղերին անդադար սանձող,
Դու քաջերի օրրան, իմ քաջ Գետաշեն:

Չորս կողմդ անդունդ է, ճամփեքդ փակուած,
Երկնքում սեւ ու մութ, ամպերն կուտակուած,
Կողքիդ հայկական, շեներն են լքուած,
Դու կաս ու կը մնաս, հավերժ Գետաշեն:

Ջահել տղերք դու քիչ ունես Գետաշեն,
Բայց ծերերդ էլ ոչ մի բանով պակաս չեն,
Ամեն մի կին մի ֆիտայի տնաշեն,
Քեզ յաղթել չի լինի, իմ քաջ Գետաշեն:

Չորս կողմդ անդունդ է, ճամփեքդ փակուած,
Երկնքում սեւ ու մութ, ամպերն կուտակուած,
Կողքիդ հայկական, շեներն են լքուած,
Դու կաս ու կը մնաս, հավերժ Գետաշեն:

Դու պիտի դիմանաս ու կանգուն մնաս,
Հակառակ թշնամուն պիտի շենանաս,
Մայր Հայաստանին պիտի միանաս,
Արցախի դարպասն ես, ամրոց Գետաշեն:

Չորս կողմդ անդունդ է, ճամփեքդ փակուած,
Երկնքում սեւ ու մութ, ամպերն կուտակուած,
Կողքիդ հայկական, շեներն են լքուած,
Դու կաս ու կը մնաս, հավերժ Գետաշեն:
